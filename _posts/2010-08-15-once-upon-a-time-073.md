---
layout: post
title: 吾于静室一隅
date: 2010-08-15 12:00:03
category: 朝花夕拾
tags: [梦之栖居, 2010年]
---

> 这篇文章属于[《梦之栖居》](/posts/where-the-dreams-reside/)系列，写于2010年。
	
<!--more-->

吾于静室一隅，思飞千里，笔之所至，皆性情流露。形式内容为何，无暇顾矣。凡为文者，若滞笔而思，则必顾前虑后，不得出行云流水之意。吾今日此时，并无成文之想，只求挥洒纸端，抒内心翻腾之物尔！

此物为何，不得而知，只觉不吐不快，抑于心中，难以化去。不如以书写排遣。至于所写为何，亦无主见。不停笔即可，何所得则不强求。心中似若有志向万千，但无处可伸，颇有古人怀才不遇之感。可吾真有才乎？若论谋生之技，吾不若矣；而生活之道，可自恃也。吾好古意，但业余爱好而已，又何足挂齿？今见众生皆为前程谋，终日碌碌；吾推人及己，亦觉需有所作为。个人空有文才，然文才何用？况文才又真得上境乎？雕虫小技，原无甚可称道处。人生于世，皆有一长；有所专者，方能独辟一境。吾竟感自己无所强项，比之于人，顿生抑意。他日混迹于社会，何所恃也？

吾自觉理想未失，可理想为何，茫茫然无所述者。心中块垒，只以付诸古文。这文字又有何用？人有以文谋生者，亦功成名就，吾自问岂能及焉？天地生我，送至此园中，偏又辅以多感之性。既身体他人之情，又自生诸多乱绪，每日挥之不去，欲理而无端。却似云风之物，捉摸不定，又随时可至。每当此，便脑中满贮臆想，意骋云霄外，不能专于眼前事。儿女情长又易扰吾心，自己身陷其中，断之不决，又无可奈何，听之任之，一往而深。

呜呼，时光于笔下飞逝，吾于此静室一隅，借方寸纸而排万端意，何日可尽？此又何用？眼见洋洋洒洒已涂数页，却似泉涌，不愿自止。此何境也？……忽觉已无甚可说，犹在举笔。举之何用？不如遽停。

时六月二十五日十二时三十五分。

（注：稍后阅此，颇多无理之处。但既是随性而写，便不做改动，原文照录。）